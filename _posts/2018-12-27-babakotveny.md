---
layout: post
title: FIGYELEM HATÁRIDŐ!
date: 2018-12-27T10:20:00Z
---
December 28-ig lehet utalni a Babakötvény START számlájára!

A Babakötvény az öngondoskodás, az előtakarékosság és a pénzügyi tudatosság hármasa mellett arra is ösztönzi a magánszemélyeket, hogy megtakarításaikat magyar állampapírban helyezzék el.

A Babakötvény kamata minden évben az előző évi infláció plusz három százalék; az aktuális kamat jelenleg így 5,4 százalék. A kormány állami támogatást biztosít a kötvényre, amely az éves befizetés tíz százaléka, maximum hatezer forint lehet. A pénzügyminisztérium felhívta a figyelmet arra, hogy a kötvény rugalmas, bármekkora összeg elhelyezhető a számlán, és az sem jelent problémát, ha néhány havi vagy éves befizetés kimarad.

A megtakarítások állománya idén átlépte az 51 milliárd forintot, ez jelentős, harminc százalékot meghaladó növekedést jelent a tavalyi állományhoz képest. A Babakötvény bevezetése óta a szülők, a nagyszülők, illetve más hozzátartozók már több mint 165 ezer Start értékpapírszámlát nyitottak.
