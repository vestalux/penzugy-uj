---
layout: post
title: Megfontolt Karácsonyt Kívánunk!
date: 2018-11-22T10:20:00Z
---

Az év végi forgatag hatására többen igényelnek különböző fogyasztási hiteleket, vesznek fel gyorskölcsönt, hogy fedezzék az ünnepi kiadásokat, ám a nagy sietségben sokszor nem néznek utána a részleteknek. Akármilyen kölcsöntípusról van is szó, egy dolog közös bennük: mindegyik hosszabb távú kötelezettséget jelent.

Egy nem átgondolt, a reklámok, hirdetések hatására hirtelen felvett hitel anyagilag megterhelheti a családi kasszát, megnehezítheti az újévkezdést, súlyosabb esetben akár tartós anyagi problémákat is okozhat. Ha úgy dönt, hogy a kiadásokat hitelből kívánja fedezni, vizsgáljon meg több lehetőséget, hasonlítsa össze több szolgáltató ajánlatát! Mindig nézzen utána a részleteknek, alaposan tájékozódjon, figyelmesen olvassa el a feltételeket! Honlapunkon megismerheti a fogyasztási hitelek különböző típusait és hasznos tippeket talál azzal kapcsolatban, hogy mire érdemes odafigyelni hitelfelvétel előtt. A 9+1 tudnivaló a fogyasztási hitelekről c. Pénzügyi Navigátor, valamint az Egy percben a gyorskölcsönökről c. Pénzügyi Navigátor Extra füzetből e kölcsöntípusok jellemzőit, fő kockázatait ismerheti meg.

forrás: MNB https://www.mnb.hu/fogyasztovedelem/hirek-aktualitasok/utat-mutat-a-penzugyekben
