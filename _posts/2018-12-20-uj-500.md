---
layout: post
title: 2019. februártól jön az új 500 Ft-os bankjegy
date: 2018-12-20T10:20:00Z
---
Az MNB megjegyezte azt is, az 500 forintos bankjegycserével a forintbankjegyek 2014-ben megkezdett megújítása a lezárásához közeledik.

A régi 10 ezer forintos bankjegyek bevonásáról még nem hozott döntést az MNB, ezért e címletnek mind a régi, mind az új változata továbbra is korlátozás nélkül használható a készpénzforgalomban. A régi 10 ezer forintosokkal lehet találkozni az ATM-ből való készpénzfelvétel során, azzal lehet fizetni a vásárlásoknál, és a kereskedők sem utasíthatják vissza elfogadásukat. A címlet bevonásáról a jegybank később dönt.

Felhívták a figyelmet arra is, hogy a forgalomból korábban már bevont bankjegyek nem veszítik el értéküket, mivel a bevonási határnapot követően még három évig minden bank- és postafiókban, húsz évig pedig az MNB lakossági pénztárában díjmentesen beválthatók - azonos címletű - új fizetőeszközre.

(Forrás: MNB)
