---
layout: post
title: Már csak egy napig fizethetünk a régi 1000 Ft-os bankjeggyel!
date: 2018-10-30T10:20:00Z
---


Már csak egy napig, azaz 2018. október 31-ig fizethetünk a készpénzes vásárlásaink során a régi – 2017 előtt kibocsátott – 1000 forintos bankjegyekkel, mert október utolsó napján a Magyar Nemzeti Bank bevonja a forgalomból azokat.Mindez azt jelenti, hogy 2018. november 1-től már csak az idén márciusban megjelent, megújított 1000 forintos bankjegyekkel lehet fizetni, ugyanis a bevonási határnapot követően a kereskedők már nem kötelesek elfogadni a régi, bevont címleteket.Fontos tudni, hogy a 2018. október 31-ig még be nem cserélt régi 1000 forintos bankjegyek nem veszítik el értéküket, mert minden bank- és postafiókban három évig, a jegybankban pedig húsz évig díjmentesen beválthatók – azonos címletű ­– törvényes fizetőeszközre.

A megújított 1000 forintos bankjegyek dinamikusan terjedtek el a készpénzforgalomban. Ennek köszönhetően 2018. október utolsó napjaira az 1000 forintos bankjegyeknek 81 százaléka újakra cserélődött.
